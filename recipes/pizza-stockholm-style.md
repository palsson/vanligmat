# Pizza Stockholm Style

Bra pizzadeg för vanliga pizzor.

En deg ger 6-7 pizzor.

## Ingredienser

- 1060g mjöl, tex tipo-00
- 760g vatten
- 30g olivolja
- 4g jäst
- 25g salt


## Beskrivning

Gör degen i köksassistenten.

### Dag 1.

1. Blanda det mesta av vattnet (spara ca 1 dl och lös jästen i den) och olivoljan i Assistentens bunke. Häll i mjöl och blanda på hastighet 1 i 2 minuter. Mjöl och vatten ska ha blandats. Låt vila 20 minuter.
2. Häll i jästen, blanda på hastighet 2 i 1 minut. Häll i salt, blanda på hastighet 2 i 3 minuter. Låt vila 5 minuter.
3. Gör ett degvik, låt vila 5 minuter. Repetera 5 gånger (totalt 6 vik). Det är ok om det inte blir exakt 5 minuter. Lägg degen i en oljad bunke, sätt på lock eller plasta in. Låt vila 20 minuter.
4. Vik degen i bunken, låt vila 20 minuter under lock. Repetera 5 gånger (totalt 6 vik). Efter 2-3 vik ska degen börja bli mer hanterbar och ovansidan blir slät och stark. Om inte, gör fler vik fast med kortare vila.
5. Ställ degen i kylen. Efter 12 timmar, gör ett nytt vik och ställ tillbaka i kylen.

### Dag 2.

1. Låt degen jäsa totalt 24 timmar.
2. Dela upp degen i bitar om ca 260g. Bolla bitarna och låt vila oövertäckt 15 minuter på bänken (eller på en plasttallrik).
3. Bolla varje bit igen, se till att de sträckta och stängda på undersidan. Lägg den i varsin inoljad bunke eller en större behållare. Ha inte för många degar i en bunke, det blir svårt att plocka upp sen. Sätt på lock/plasta in.

Nu är degarna klara för att göra pizza. Om du ska äta samma dag, låt jäsa 3-4 timmar i rumstemp eller sätt kallt tills det är dags.

Det går bra att ha degen kallt 1-2 dagar (har inte provat längre).

Ta degen ur kylen minst 2 timmar innan den ska gräddas.

### Hur man viker en deg

Det man vill uppnå är en deg som är helt slät på ovansidan utan några öppna delar. 

Om degen ligger i en hög i en bunke eller på bänken, gör så här:

1. Se till att degen är hyfsat symetisk, ungefär som en rektangel eller kvadrat.
2. Ta tag i ena sidan, tex den längst från dig, ca 1/3 in från kanten och vik upp, in mot mitten. 
3. Gör samma sak på vänstra sidan, därefter sidan mot dig och till sist den högra sidan. Nu är alla sidor vikta.
4. Vänd degen upp och ner.
5. I bästa fall ska degens ovansidan nu vara slät och alla vek på undersidan.

Det blir inte alltid så bra, särskilt inte när degen är ny. Det blir enklare att vika efter några gånger.

Om degen är kladdig, doppa fingrarna i vatten för att degen inte ska fastna (så mycket).

## Mer info

- Pizza Wizard, Oskar Montano